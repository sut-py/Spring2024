- محدودیت زمان: ۳ ثانیه
- محدودیت حافظه: ۵۱۲ مگابایت

---

پروفسور بعد از سال‌ها برنامه ریزی برای یک سرقت دیگر، نقشه‌ی خودش را عملی می‌کند و مانند قبل موفق می‌شوند به بانک جی‌پی‌مورگان آمریکا بروند و بزرگترین دزدی تاریخ را به اسم خود ثبت، و خودشان را برای همیشه از پول بی‌نیاز کنند. آن‌ها از تمام لایه‌های امنیتی و حفاظتی بانک عبور کردند و بعد از جمع کردن همه‌ی گروگان‌ها، عملیات خود را شروع می‌کنند. اما یکی از افراد درون بانک به پروفسور اطلاع می‌دهد که برای ورود به اتاق گاوصندوق بانک باید یک معمای پیچیده را حل کنند تا قفل در ورود را باز کنند چون همه‌ی دیوار ها از جنسی هستند که غیرقابل نفوذ هستند. ولی آن‌ها نه وقتش را دارند و نه سواد ریاضی (چون درس ریاضی ۱ را پاس نکردند:) ). پروفسور سریع به یاد یکی از دوستان قدیمی خود یعنی شما می‌افتد و از شما کمک می‌خواهد که در صورت حل شدن معما، ۳۰% سهم سرقت را به شما بدهد، و شما بعد از مذاکره کردن پیشنهاد او را با ۴۰% سهم قبول می‌کنید.

![توضیح تصویر](https://mrwallpaper.com/images/high/commanding-chief-professor-money-heist-e0n7dmcsgu3jmh4o.webp)

# محاسبه مجموع ۲ دنباله بازگشتی

### دنباله اول

$$ f_1(0) = 5 $$
$$ f_1(n) = f_1(n-1) + n\*7 $$

### دنباله دوم

$$ f_2(0) = 1 , f_2(1) = 2 $$
$$ f_2(n) = 2\*f_2(n-1) - f_2(n-2) + n $$

## حل معما

برای حل این معما، به شما عدد ورودی n که نشان دهنده تعداد اعداد بعد از این هست، داده می‌شود. سپس برای هر n تا عدد باید چک کنید که اگر عدد مورد نظر زوج بوده و کوچکتر مساوی ۶۸ باشد، باید به دنباله بازگشتی اول عدد مورد نظر را بدهید و اگر عدد فرد بود و کوچکتر مساوی با ۳۲ بود، باید به دنباله بازگشتی دوم عدد را بدهید، در غیر این صورت (یعنی برقرار نبودن دو شرط قبل) اگر عدد مضرب ۳ بود، باید توان ۲ عدد را محاسبه کنید و اگر هیچ کدام از حالات قبل نبود ( چون این عدد یک **عدد ناهنجار** است هیچ تاثیری در مجموع ندارد بلکه تعداد آن‌ها برای ما مهم است.) یعنی باید به تعداد اعداد ناهنجار یک عدد اضافه کنید. شما باید مقادیر همه‌ی این حالات را باهم جمع بزنید. ( یعنی بطور مثال اگر ۴ تا عدد داشته باشیم، بعد از چک کردن شرط‌ها و گرفتن خروجی مورد نظر، تک تک خروجی‌ها را جمع بزنید.) سپس بعد از محاسبه آن مجموع، شما باید باقی‌مانده‌ی این مجموع به عدد ۱۰۱ را خروجی دهید و در خط بعدی تعداد اعداد ناهنجار را چاپ کنید. اگر عدد ناهنجاری نداشتیم، صرفا 0 خروجی دهید.

# ورودی

ورودی شامل $n+1$ خط است که خط اول نشان دهنده تعداد اعداد ورودی است، و در n خط بعدی، اعداد داده می‌شوند.
$$1 \le n, a_i \le 100$$
ورودی حتما در هر خط فقط ۱ عدد دارد.

# خروجی

شما باید برای هر عدد، شرط‌های گفته شده را بررسی کنید و نتیجه‌ی درست را برای هر عدد ذخیره و با هم جمع کنید و درنهایت باقی‌مانده مجموع را به عدد ۱۰۱ محاسبه و چاپ کنید. اگر یک عدد ناهنجار بود، یک واحد به تعداد آن‌ها اضافه کنید.
خروجی در خط اول باقی‌مانده مجموع‌ها به عدد ۱۰۱ است و خط بعدی تعداد اعداد ناهنجار است.

# مثال

## ورودی نمونه ۱

```
3
2
8
5
```

## خروجی نمونه ۱

```
16
0
```

در مثال بالا، ۲ عدد ۲ و ۸ بعد از ورودی دادن آن‌ها به دنباله بازگشتی اول به ترتیب به اعداد ۲۶ و ۲۵۷ می‌رسیم و عدد ۵ را به دنباله دوم می‌دهیم و به عدد ۳۶ می‌رسیم. جمع آنها ۳۱۹ می‌شود که باقی‌مانده آن‌ها به ۱۰۱ برابر با ۱۶ است. همچنین همانطور که مشاهده می‌شود در اعداد ورودی هیچ کدام ناهنجار نیستند.

## ورودی نمونه ۲

```
3
33
35
39
```

## خروجی نمونه ۲

```
85
1
```

در مثال بالا به دلیل اینکه این عدد ۳۳ مضرب ۳ است و از ۳۲ نیز بزرگتر است، عدد ۳۵ هم فرد هست و هم مضرب ۳ نیستند و هم از ۳۲ بزرگتر است، پس عددی ناهنجار به حساب می‌آید و همچنین عدد ۳۹ نیز مانند عدد ۳۳ است. در نتیجه جمع توان ۲ اعداد ۳۳ و ۳۹ برابر است با ۲۶۱۰ که باقیمانده آن به ۱۰۱ برابر است با ۸۵ و تعداد اعداد ناهنجار نیز برابر با ۱ است.
