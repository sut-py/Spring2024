امیر که هنوز درگیر انجام پروژه‌های ترم گذشته‌اش است، تصمیم گرفته‌است حساب کند که چقدر از ترم جدید را می‌تواند به استراحت بپردازد، بدون این‌که در ترم جدید با مشکلی جدی مواجه شود.

![Pic](https://s8.uupload.ir/files/photo_2024-02-12_01-19-43_gbhf.jpg)

برای همین سراغ ماشین حسابش رفت تا تعداد روزهای آزاد خود را محاسبه کند، اما از آن‌جا که ماشین حساب امیر ماشین حسابی رازآلود است، کار کردن با آن آسان نخواهد بود. کار با ماشین حسابش به این صورت است که شما فقط اعداد باینری را می‌توانید به عنوان ورودی بدهید و ماشین حساب پس از هر بار خاموش و روشن شدن، یک مبنای عددی را به‌صورت تصادفی انتخاب می‌کند و تا خاموش شدن دوباره، در همان مبنا جواب‌ها را اعلام می‌کند.

امیر که مبناهای عددی را به خوبی یاد نگرفته‌است، از ما می‌خواهد به او برای کار با ماشین حسابش کمک کنیم! او از ما می‌خواهد در ورودی های داده شده، اعداد زرد را تبدیل به اعداد باینری (مبنای ۲) کنیم تا بتواند آن‌ها را وارد ماشین حساب رازآلودش کند. در گام بعدی باید مبنای حاصل جمع دو عدد داده شده را که توسط ماشین حساب محاسبه شده و با رنگ بنفش آمده‌ تشخیص دهیم و در نهایت حاصل ضرب اعداد زرد را در مبنایی که پیدا کردیم محاسبه کنیم تا امیر با مقایسه‌ی آن با حاصل ضرب محاسبه شده توسط ماشین حساب، از درست بودن مبنای محاسبه‌شده توسط ما مطمئن شود!

در ادامه نمونه‌ای برای درک بهتر مسئله قرار داده شده‌است.

## نمونه

```
<mark title="زرد" class="yellow">5</mark>
<mark title="زرد" class="yellow">3</mark>
<mark title="بنفش" class="purple">20</mark>
```

## پاسخ نمونه

```
<mark title="تبدیل به مبنای دو" class="yellow">5 = (101)2</mark>
<mark title="تبدیل به مبنای دو" class="yellow">3 = (11)2</mark>
<mark title="محاسبه مبنای پاسخ" class="purple">5 + 3 = 8 = (20)x => x = 4 </mark>
<mark title="حاصل ضرب در مبنای پاسخ" class="blue">5 * 3 = 15 = (33)4</mark>

```

### نکته‌ی مهم

این نمونه صرفا برای درک بهتر شما قرار گرفته‌است و شما باید برای کسب نمره‌ی کامل در پاسخ تشریحی‌تان، تبدیل مبناها را مرحله به مرحله انجام دهید. نوشتن جواب آخر به تنهایی، باعث می‌شود بخشی از نمره را کسب نکنید.

# مسائل

## الف)

```
<mark title="زرد" class="yellow">6</mark>
<mark title="زرد" class="yellow">7</mark>
<mark title="بنفش" class="purple">111</mark>
```

## ب)

```
<mark title="زرد" class="yellow">20</mark>
<mark title="زرد" class="yellow">37</mark>
<mark title="بنفش" class="purple">39</mark>
```

## ج)

```
<mark title="زرد" class="yellow">13</mark>
<mark title="زرد" class="yellow">3</mark>
<mark title="بنفش" class="purple">22</mark>
```

# پاسخ

پاسخ خود برای مسئله‌های الف تا ج را به همراه نام، نام خانوادگی و شماره‌ی دانشجویی در یک فایل PDF بارگذاری کنید.
