امیر در نهایت متوجه شد که فرصتی برای استراحت نصیبش نمی‌شود و بسیار ناراحت شد ولی کمی بعد تصمیم گرفت شروع به برنامه‌ریزی برای ترم پیش‌ رو کند و پرانرژی ادامه دهد. به او برای یک برنامه‌ریزی موفق کمک کنید!

![Pic](https://s8.uupload.ir/files/images_%281%29_eski.jpg)

او پس از بررسی‌های زیاد به این نتیجه رسید که اعداد اول نقش مهمی در ترم آینده خواهند داشت پس تصمیم گرفت تا کار کردن با آن‌ها را یاد بگیرد. امیر برای یک برنامه‌ریزی مناسب می‌خواهد تعداد اعداد اول در یک بازه‌ی خاص را بداند و از شما برای انجام این کار یاری می‌طلبد.

شما باید فلوچارتی طراحی کنید که عددی را ورودی بگیرد و تعداد اعداد اول از یک تا عدد گفته شده (شامل خود عدد n) را به عنوان خروجی الگوریتم ارائه دهد.

# ورودی

در ورودی یک عدد طبیعی n به شما داده می‌شود.

# خروجی

در این بخش از شما خواسته می‌شود تا تعداد اعداد اول، از ۱ تا n (شامل خود عدد n) را پیدا کنید و به عنوان خروجی اعلام کنید.

# مثال

## ورودی نمونه

```
17
```

## خروجی نمونه

```
7
```

اعداد اول ۲، ۳، ۵، ۷، ۱۱، ۱۳ و ۱۷ در بازه‌ی گفته شده قرار دارند. پس خروجی فلوچارت شما در این مثال باید عدد هفت باشد.

# پاسخ

پاسخ خود که شامل فلوچارت طراحی شده است را در قالب یک فایل PDF شامل نام و نام خانوادگی و شماره‌ی دانشجویی آپلود کنید. فلوچارت شما می‌تواند با طراحی ساده روی کاغذ باشد و یا با استفاده از نرم‌افزارهای کامپیوتری برای ساخت فلوچارت ساخته شده باشد.
